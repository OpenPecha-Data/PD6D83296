bkrol bya’i sems can ’dzin na ni | de la chos su ’dzin ’gyur te ||bdag tu ’dzin daṅ ñes pa mtshuṅs
| gzuṅ du med pas ’dzin par bśed ||

gaṅ phyir ’khor lo sgyur ba yaṅ | de bźin gśegs pas brgol ’gyur phyir ||de bźin gśegs pa chos
kyi sku | gzugs kyi sku las brtag pa min ||

mtshan ni rnam par smin pa yi | bsod nams phun sum tshogs pa las ||chos sku ’thob par mi bźed
do | thabs daṅ mtshan ñid mi ’dra’ phyir ||

chos sku de bźin ñid yin te | rnam śes spyod yul bźin pa’i phyir ||gzugs daṅ de ni sgra tsam
las | skye bo saṅs rgyas mi rtog so ||

bsod nams chud zar ’gyur ba med | de yi ’bras bu ’aṅ ’chad mi ’gyur ||dge ni dri med thob pas
na | bzod pa thob kyaṅ chad mi ’gyur ||

de lta bas na bsod nams phyir | dpe bstan pa ni yan brjod do ||bsod nams des ni rnam smin med
| de phyir ’dzin bcas log ’dzin min ||

de dag gi ni bsod nams de’i | ’bras bu sprul daṅ sems can gdul ||saṅs rgyas rnams gyi ’phrin
las ’di | lhun gyis grub pa phyogs na mdzad ||

sprul pa rnams kyis bźud la sogs | rtag tu mi g-yo saṅs rgyas rnams ||de dag chos kyi dbyiṅs
gnas pa | gcig daṅ tha dad ma yin bźed ||

khams rdul phye mar bya ba ni | de na de yi dpe yin no ||’di la phye mar bya ba ni | non moṅs
zad pa’i dpe yin no ||

tshogs min ril po ma yin pas | ’du ma ñid kyi dpe yin no ||de la ’dus par gnas pa ni | tha dad
ma yin dpe yin no ||

tha sñad tsam du ma śes phyir | byis pa gźan du log par ’dzin ||bdag daṅ chos gñis med pa’i
phyir | de bas byaṅ chub thob mi ’gyur ||

de phyir don med nor brtags pas | lta ba med daṅ lta bar ’gyur ||de gñis sgrib pa phra ba ste
| de ltar śes pas spoṅ bar ’gyur ||

de yaṅ ye śes rnam gñis daṅ | tiṅ ṅe ’dzin gyi spaṅ par bstan ||saṅs rgyas rnams kyi sprul rnams
kyis | bsad pa’i bsod nams zad mi ’gyur ||

de bźin gśegs rnams ston pa ni | na ni sprul pa yin no zes ||bdag ñid ston par mi mdzad phyir
| bstan pa de ni legs pa yin ||

de bźin gśegs pa’i mya nan ’das | ’du byed ma yin gźan pa bźin ||’dir ni yaṅ dag śes pa yis
| ’dus byas rnam pa dgur brtag phyir ||

lta daṅ mtshan rnam ses daṅ | gnas daṅ lus daṅ loṅs spyod daṅ ||’das pa daṅ ni da ltar daṅ |
ma ’oṅs brtag par bya ba yin ||

mtshan ñid daṅ ni log pa daṅ | ’jug pa rnams ni brtag pa las ||’du byed rnams kyi gźi dag la
| dbaṅ byed dri ma med pa ’thob ||

