’jig rten ’byor pa sna tshogs kyi | rnam sbźin śin tu che ba ste ||’di dag chos la sgrub ba
yi | las rnams yin par rab tu bstan ||

sgrub pa so so bdag raṅ la | byaṅ chub sems dpar rtog pa yin ||mi gnas sems ni gaṅ yin pa’i
| sems kyi sgrib pa yin par bstan ||

phyi nas kyaṅ ni luṅ bstan phyir | mar me mdzad las spyod mchog bźin ||byaṅ chub de yi spyod
daṅ ’dra | byas pa’i mtshan ñid kyis mi bden ||

de’i mtshan med pa’i mtshan ñid kyis | rdzun pa med ces yoṅs su bstan ||de phyir chos rnams
saṅs rgyas chos | thams cad dṅos med raṅ mtshan ñid ||

saṅs rgyas chos kyi skur bźed de | mi de daṅ ni ’dra ba yin ||sku ni sgrib pa med daṅ ldan |
thams cad du ni ’gro ba daṅ ||

yon tan che ha ñid kyi phyir | de ñid sku ni che ba yin ||med pa’i lus ni yod pas na | de ni
med pa’i lus zes bya ||

chos kyi dbyiṅs la mi mkhas pa | sems can mya nan ’da’ ba daṅ ||ziṅ rnams dag par bya har sems
| des na phyin ci log pa yin ||

sems can byaṅ chub sems dpa’ yi | chos rnams su źig bdag med par ||blos mos ’phags bźin ’phags
pa’aṅ ruṅ | de ni blo daṅ ldan zes brjod ||

chos rnams la ni mi dmigs kyaṅ | saṅs rgyas rnams la spyan med bźin ||de ’aṅ rnam pa lṅa yod
do | nor ba’i don tu gzigs pa’i phyir ||

nor pa’i rnam rig sna tshogs pa | dran pa ñe bar bźag med phyir ||de yi rgyun ni gźi med de
| de yi phyir na nor źes bya ||

bsod nams ye śes gźi yin phyir | nor pa ma yin śes par bya ||de lta bas na bsod nams phyir |
dpe ni bzlas te bstan par mdzad ||

dpe byad bzaṅ po zes bya ba | chos kyi skur sgrub ma yin te ||mtshan rnams phun tshogs pa ’aṅ
bźin | de phyir sku de’i sku min bźed ||

chos kyi sku las dbyed med phyir | gñis pa de bźin gśegs med bźin ||phun sum tshogs źes yan
brjod pas | de phyir gñis po med las yod ||

saṅs rgyas bźin du bstan med phyir | bstan pa rnam pa gñis las brtags ||chos kyi dbyiṅs las
dbyer med pas | bstan pa ’aṅ raṅ gi mtshan ñid med ||

ston daṅ bźad bya zab pa la | dad med pa ni ma yin te ||de dag ’phags bźin ’phags ldan phyir
| sems can med bźin sems can bźin ||

chos rnams rdul tsam med phyir daṅ | chos kyi dhyiṅs la skye med daṅ ||dag pa mñan phyir raṅ
mtshan phyir | thabs kyaṅ bla na med pa’i phyir ||

byaṅ chub bla med śes par bya | zag daṅ bcas pa chos bźin phyir ||dge ba’i chos rnams ma yin
no | de phyir de ñid dge ba’i chos ||

bstan pa luṅ du ma bstan kyaṅ | thos par mi ’gyur bśed ma yin ||de phyir rin chen chos gcig
na | rin chen mtha’ yas las kyaṅ ’phags ||

graṅs daṅ mthu daṅ rigs rnams daṅ | ’brel ba dag gi khyad par ni ||brtags kyaṅ ’jig rten thams
cad na | dpe byar ruṅ ba mi rñed do ||

chos kyi dbyiṅs ni mñam pa daṅ | phuṅ po miṅ bcas chos dbyiṅs las ||phyi rol ma gyur de yi phyir
| rgyal bas sems can bkrol ba med ||

