phan gdags pa yi dam pa ni | lus daṅ ’khor bcas śes par bya ||thob daṅ ma thob mi ñams pa |
yoṅs su gtad pa’i dam pa yin ||

sems la phan pa’i bsam pa ni | rgya chen mchog daṅ gtan du daṅ ||phyin ci ma log gnas pa ste
| theg pa ’di la yon tan rdzogs ||

zaṅ ziṅ mi ’jigs chos kyi ni | sbyin pa pha rol phyin drug ste ||gcig daṅ gros daṅ gsum gyis
ni | lam de ’dir ni mi gnas yin ||

lus daṅ lan du phan ’dogs daṅ | rnam par sbźin la chags pa med ||mi ’jug pa daṅ gźan dag tu
| ’jug pa yoṅs su spaṅ phyir ro ||

’khor du rab tu ’dzin pa des | mtshan ma las ni sems bzlog daṅ ||phyir źin the tshom skye ba
las | sems ni bzlog par byed pa yin ||

’dus byas ñid du kun brtags pas | ’byor pa’i ’thob pa bzlog par mdzad ||mtshan ñid gsum ni ’gyur
ba’i phyir | de med pa ni de bźin gśegs ||

dus na tshe na rgyu daṅ ’bras | bcas par zab par bstan pa ni ||byaṅ chub sems dpa’ gsum ldan
pa | yod pa’i phyir na don med min ||

sṅan chad saṅs rgyas gźan dag la | bslab pa’i sgo nas bsñen bkur byas ||dge ba dag kyan bskyed
pa’i phyir | khrims ldan yon tan ldan par bstan ||

gaṅ zag chos daṅ bcas rnams kyi | ’du śes spaṅs phyir śes rab ldan ||don brgyad yod pa’i bye
brag gis | ’du śes rnams la brgyad du ’gyur ||

dṅos po so so rgyun gyis ’jug | ji srid ’tsho yi bar du gnas ||phyir yan ’gro bar sbyor bas
na | bdag tu ’du śes rnam bźir ’gyur ||

kun med phyir daṅ med pa ni | yod pa’i phyir daṅ brjod med phyir ||brjod pa’i sbyor ba yod pas
na | chos kyi ’du śes rnam bźir ’gyur ||

de dag mos pa’i dbaṅ gis na | dad pas yaṅ dag ’du śes so ||sgra bźin ’dzin pa ma yin daṅ | yaṅ
dag bstan pa ’dzin phyir ro ||

saṅs rgyas ’bras bus dpog med mdzad | smon nas śes pas thugs su chud ||rñed daṅ bkur sti ’dod
pa rnams | de skad smra ha bzlog pa’i phyir ||

khoṅ du chud pa chos rnams la | mi gnas phyir daṅ mthun pa’i phyir ||gziṅs daṅ ’dra bar yoṅs
su blaṅ | de phyir chos kyi dgoṅs par bźed ||

sprul pa yin pas saṅs rgyas bźin | chos kyaṅ bźad pa med pa yin ||bstan kyaṅ gñis su gsuṅ du
med | tshig lam mtshan ñid bźin brjod med ||

de ’dzin pa daṅ hstan pa ni | bsod nams sdud phyir don med bźin ||bsod nams byaṅ chub ston bźin
daṅ | gñis ni rtog pa yin phyir ro ||

ṅo bo ñid ’thob rgyu yin pas | de las gźan pa skye ba yin ||saṅs rgyas chos rnams ma ’dres phyir
| mchog yin pas na bsod nams bsgrubs ||

raṅ gi ’bras bu gzuṅ med phyir | gzuṅ du med ciṅ brjod du med ||sgrib pa gñis las ṅes grol phyir
| rab ’byor ’di la sgrib gñis med ||

mar me mdzad las saṅs rgyas kyis | rtogs pa tshig gis blaṅs pa med ||de yi phyir na rtogs pa
la | gzuṅ du med daṅ brjod med grub ||

ye śes rgyu mthun rnam rig tsam | yin pas źiṅ du ’dzin pa med ||lus med phyir mchog gi phyir
| bkod pa med pa bkod par bźed ||

